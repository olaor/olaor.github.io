---
title: Kvifor er det eigentleg galt å lese tilsette sin epost?
author: oo
---

# Kvifor er det eigentleg galt å lese tilsette sin epost?

No er det ei ny sak i media om ein arbeidsgjevar som har [lest eposten
til ein
tilsett](http://www.vg.no/nyheter/innenriks/artikkel.php?artid=10026365)
og fått bot for det. Eg blir like overraska kvar gong desse sakene
kjem opp.

Som ordinær arbeidstakar sjølv har eg problemer med å forstå kvifor
det skal vere ulovleg for arbeidsgjevar å lese dei tilsette sin
arbeidsepost så lenge epost er eit så vitalt arbeidsverkty som det
er. Det aller meste av min kommunikasjon på jobb går i alle fall på
mail, og dersom eg skulle bli sjuk skjer det fort at saker stopper
opp, og då er det veldig praktisk at kollegene mine kan gå inn og
sjekke i epostarkivet mitt kva status er og kva som har skjedd eller
har blitt avtalt.

Eg har sjølv opna opp for at sjefen min og dei av kollegene som driv
med dei same tinga som meg og difor har bruk for å kunne finne
oppdatert informasjon om det eg driv med får lov til å lese eposten
min. Eit av argumenta for å nekte arbeidsgjevar å lese epost er at det
er "personlig epost".

Vel. 

Dersom ein vil ha personleg epost der ein er heilt sikker på at sjefen
ikkje les eposten din hverken lovlig eller ulovlig så skaffer du deg
ei epostadresse UTANFOR jobben sitt epostsystem - hos gmail eller
liknande. Så kan ein bruke denne adressa til å utveksle sladder om
sjefen og nakenbileta frå siste sydenferie. Heller enn å forby sjefen
tilgang til den tilsette sin epost burde dei påby arbeidsgjevar å gje
den tilsette assistanse til å komme i gang med ei gratis epost-teneste
for personlige ting og så gjere det klart at jobb-eposten kan bli lest
nårsomhelst av kvensomhelst.

Eg trur at med litt sterkare fokus på at jobb-mailen din faktisk ikkje er din personlige epost så vil vi
unngå så mange problemer rundt dette. Det er lov å håpe.. :)
