---
title: "Landskampen i ebok: Noreg - Sverige  0-3"
author: oo
layout: post
---


# Landskampen i ebok: Noreg - Sverige  0-3

[![201008170827.jpg](http://ormset.no/wordpress/wp-content/uploads/2010/08/201008170827-tm.jpg)](http://ormset.no/wordpress/wp-content/uploads/2010/08/201008170827.jpg)

Borteseier denne gongen altså. Hæ, snakkar vi om fotball? Nei, dette
er landskampen i ebok. Der svenskane er åleine på banen medan
nordmennene sit i garderoben og sutrer over at bøkene deira ikkje
får momsfritak medan dei så langt eg kan forstå går i same fella
som musikkbransjen - i frustrasjon over at norspråkleg materiale
ikkje er tilgjengeleg blir det konsumert musikk på engelsk
((spotify)), lest bøker på engelsk ((ebøker frå Amazon)) og
dessuten lasta ned ulovleg i stor stil. Folk får vanen at norske
ebøker ikkje finnest og går til andre kjelder for å få
tilfredsstilt leselysta si. Dette kan umogleg vere bra.

I går såg eg ei bok av Jan Guillou som eg hadde lyst på i hylla på
Coop. Pocketbok, og til ein svært overkommeleg pris - "Den indre
fiende" ((Originaltittel: Fienden inom oss)) kom ut i 2007 og går for
tida på billegsal. Likevel likar eg ikkje å kjøpe bøker som er laga av
daud vegetasjon, for det første har eg nettopp flytta og har bore nok
tunge kassar med denslags opp på loftet, for det andre er det så
utruleg upraktisk å måtte dra rundt på ein diger klump av ei bok når
eg har ein suveren eboklesar i iPhonen min). Så eg droppa det kjøpet,
og byrja leite etter "den indre fiende" som ebok.

Noko som ikkje er så lett. Den norske bokbransjen ser ut til å sitte
på gjerdet og håpe at politikarane gjer om på vedtaket om at det er
[moms på
ebøker](http://www.vg.no/teknologi/artikkel.php?artid=574666), det
einaste som møter meg på bokkilden.no er "Så snart e-bøker lanseres i
Norge vil du finne komplett utvalg tilgjengelige norske e-bøker her
på bokkilden.no! Foreløpig er dette kun en beta-side, med
informasjon om e-bøker". Svært nyttig. 

Lydbøker derimot er visstnok fritekne for meirverdiavgift dersom boka
har vore utgjeven på papir frå før, så eg kan sjølvsagt vere
einig med bokbransjen i at det burde vere fritak for meirverdiavgift
og for ebøker. Men det hjalp meg lite akkurat der og då, eg nektar
å kjøpe bøker i anna enn
[DRM](http://en.wikipedia.org/wiki/Digital_rights_management)-fritt
digital format.

Så kva no? Amazon hadde heller ikkje "Den indre fiende" som ebok. Men
kva om eg sjekker dei svenske nettbokhandlane etter
originaltittelen..? Ã... lese svensk er ikkje noko problem, så eg
prøvde meg på Adlibris. Og bingo! Der var ["Fienden inom oss" som
ebok](http://www.adlibris.com/se/product.aspx?isbn=916424105X). Og
ikkje nok med det, Adlibris har bøkene sine i DRM-fri epub også! Då
kan eg lese boka på Macen, Linux-pøsen og viktigast: På iPhonen min
med Stanza. Og for ein pris, 45,- svenske kroner inkludert
meirverdiavgift. Merkeleg nok stoppar ikkje momsen svenskane frå å
selje ebøker slik det gjer i Noreg.

Uansett, svanskane vann landskapen etter å ha scora desse poenga:

1.  Dei tilbyr faktisk ebøker på morsmålet deira.
2.  Prisen på ikkje heilt nye bøker er heilt overkomeleg.
3.  Dei sel bøkene i DRM-fritt format (rett nok med vatnmerke, men det er OK)

Eirik Newth har nok også meir enn eitt poeng når han skriv at "Dette handler om økonomi og forretningsstrategi" på [bloggen
hans](http://newth.net/eirik/2010/08/17/norske-boker-i-kindle-store/) - må innrømme at sett i lys av at svenskane klarer selge svenske ebøker med
moms så ser det veldig ut som om den norske bokbransjen berre brukar mangelen på momsfritak som eit påskot for å kunne halde fram den gamle
forretningsmodellen sin. For norsk litteratur si skuld håpar eg dei ombestemmer seg snart.

