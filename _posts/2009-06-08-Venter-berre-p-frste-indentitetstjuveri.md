---
title: Venter berre på første identitetstjuveri.
author: oo
---

# Venter berre på første identitetstjuveri.

Eniro, selskapet bak [telefonkatalogen.no](http://www.gulesider.no/tk/index.c)/[gulesider.no](http://www.gulesider.no/) har nettopp vore så greie å
berre publisere fødselsdatoen min på nett utan mitt samtykke. Så dersom du har lyst til å stjele identiteten min er dette no så lett som å gå
til telefonkatalogen.no og finne adresse og fødselsdato, og så finner ein årstalet i skattelistene. Deretter kan ein bruke ein
[personnummer-generator](http://www.google.no/search?hl=en&safe=off&client=firefox-a&rls=org.mozilla%3Aen-US%3Aofficial&hs=ngt&num=20&q=personnummer+generator&btnG=Search)
for å finne det faktiske personnummeret. Eller sjekke mot [websider som validerer identiteten din basert på
personnummer](http://nyheter.uib.no/lib/utskrift.php?meldingstype=nyhet&id=37326&medium=nettavis).

Tidlegare har eg i alle fall prøvd å vere påpasseleg med å ikkje legge ut fødselsdatoen min på heimesida mi, Facebook, MSN og liknande. Då eg
no vurderte å registrere meg som brukar hjå Eniro for å få skrudd av fødselsdatoen min blir eg møtt med dette bruksvilkåret:

> Ja, jeg samtykker til at de personopplysninger jeg har lagt inn kan gjøres tilgjengelige i denne og andre søketjenester fra Eniro Norge AS.

Trur ikkje det, nei.

Denne saka har fått stor merksemd på Twitter under taggana \#eniro og \#enirofail, i tillegg til at nettavisene no ser ut til å hive seg på.

[digi.no](http://www.digi.no/815365/eniro-sprer-din-fodselsdag) [digi.no](http://www.digi.no/815376/vi-onsker-ikke-bidra-til-id-tyveri)
[VG](http://www.vg.no/teknologi/artikkel.php?artid=554748)
