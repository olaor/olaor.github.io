---
title: Vegkroer i Noreg...
author: oo
---

# Vegkroer i Noreg...

![hovdmoen.jpg](http://ormset.no/wordpress/wp-content/uploads/2010/07/hovdmoen.jpg)

...kan vere så mangt. Som regel er det lite å skryte
av, men i enkelte tilfeller kan det vere riktig så bra. Som for
eksmpel i fjor sommar då vi køyre sørover østerdalen og stoppa på
[OsterdalenHotell](http://www.osterdalenhotell.no/) på Hovdmoen rett
ved Rena. Dei hadde ein god buffét, ein leikekrok og greie priser. Vi
kosa oss fælt med vesla før vi køyrde vidare. Så i år skulle vi
gjenta suksessen. Kona gleda seg heile vegen nedover, og vi kunne
ikkje komme fort nok fram. Men til slutt: Hovdmoen. Fulle av
forventning og med tomme magar gjekk vi inn for å bli møtt av eit
fantastisk.... gatekjøkken??!? wtf.

Vi tykte det var lite bilar utafor til å vere midt i fellesferien, men med ein meny som består av hamburgertallerken, pommes frites, slapp
karamellpudding og den evinnelege løv"biffen" var kanskje ikkje det så rart. Vi klarte likevel å overtale oss sjølve til å ete der sidan vi var
så sultne etter seks timar køyring, noko vi egentleg angrar på no. Sjølv om dei hadde elgfrikadeller som i seg sjølv var heilt greie klarte dei
å øydeleggje måltidet med overkokte grønsaker. Pølsa og chipsen dei hadde til barnemeny rann av feitt så vesla fekk dele litt på
elgfrikadellene. Etter middagen kosa vi oss fælt med sur kaffe og skitne leiker i leikekroken. Herleg. Det begynte å regne då vi skulle ut i bilen
igjen.

Etter gode opplevingar på Espa og Kløfta - begge eigd av Marché -
byrjar vi å lure på om det verkeleg er overtaking av utlendingar som
skal til for at ein sulten reisande skal kunne få kjøpt seg eit bra
mål mat her til lands. Kva meiner DU - finnest det gode norsk-eigde
vegkroer her til lands?
