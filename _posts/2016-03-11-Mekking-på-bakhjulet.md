---
author: oo
---

![IMG\_2406](http://ormset.no/wordpress/wp-content/uploads/2016/03/IMG_2406.jpg)
Då er Chang Jiang'en i hus, og eg oppdaga tidleg at ikkje alt var som det
skulle i dei bakre fasiliteter. Det var null fjæring, og null bakbrems.
Så da var det berre å jekke den opp og inspisere. 

### Problem 1: Plunger suspension

![IMG\_2431](http://ormset.no/wordpress/wp-content/uploads/2016/03/IMG_2431.jpg)
![IMG\_2429](http://ormset.no/wordpress/wp-content/uploads/2016/03/IMG_2429.jpg)
 Denne konstruksjonen - som nok er tenkt opp av ein full
fjellbonde i Bayern mot slutten av oktoberfesten - er slik at det er ein
metallkopp nederst, og så er det ei hylse som skal skli utanpå denne.
 Problemet hos meg var at hylsa hadde hekta seg fast på toppen av
koppen, noko som låste bakhjulet i den øverste posisjonen. Ikkje heilt
heldig. Løysinga blei å finne fram ein plankebit og ein hammar og gje
den blanke koppen eit par handfaste kakk så hylsa ramla ned. Problem:
solved. 

### Problem 2: Oljelekkasje frå kardangen

Her måtte eg til med reservedeler. Hyggelege Vidar hos
[MC-apoteket](http://mc-apoteket.com/) på Nøtterøy sørga for å sende meg
ny SIM-ring og nye bremsesko. Den gamle sim-ringen var heilt øydelagt,
og retur-kanalen for olje var i tillegg tett så då blei det oljekjølte
bremser på doningen. Den der returkanalen er forøvrig ein veldig god
idé, som nok kan berge mang ein bremsekloss så lenge ein hugsar å
inspisere den ein gong i månaden elns. Å bytte sim-ringen var veldig
lett, sju skruer og litt voldelig skrujernbruk for å få ut dei gamle
restene så var det berre å smøre opp den nye litt og sette den inn. No
problemo.  Å sette på nye bremsesko er også totalt uproblematisk
så lenge ein hugsar brette-trikset frå den tida ein hadde Tempo Corvette
;) 

![Eitt stykk herpa sim-ring](http://ormset.no/wordpress/wp-content/uploads/2016/03/IMG_2652.jpg)

![IMG\_2650](http://ormset.no/wordpress/wp-content/uploads/2016/03/IMG_2650.jpg)

![IMG\_2651](http://ormset.no/wordpress/wp-content/uploads/2016/03/IMG_2651.jpg)

### Problem 3: Eike-skraping

Så, bakhjulet byrjar å få lita mønsterdjupn, så eg har lyst til å
bytte det ut. Så eg satte på reservehjulet, men det viser seg at enkelte
av eikene skraper borti kardanghuset... Litt usikker på kva eg skal
gjere. Alternativa er 

-   La det skrape. Før eller sidan vil det slite seg til. Dårleg
    alternativ.
-   Banke inn dei eikene og eike-endane som skraper borti med ei passe
    slegge. Artig alternativ.
-   Bytte over dekket til det opprinnelege hjulet. Keisamt alternativ.
-   Henge reservehjulet på vogna igjen, køyre til bakdekket verkeleg er
    utslitt og så bytte det ut med eit nytt. Beste alternativ.

Får gruble litt på dette til i morgon.     Det var det vi
hadde! Sjekk tilbake for fleir oppdateringer om eigarskapen til 30-tals
teknologi! Artig er det uansett :)
